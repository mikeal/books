普勸坐禪儀
Fukanzazengi

真筆本 
Original Version (Shinpitsu-bon)

入宋傳法沙門道元 撰
Written by Dogen (Original Path) a monk who travelled to China to bring Dharma.

Fukanzazengi
普勸坐禪儀

Original Version
真筆本 (Shinpitsu-bon)

入宋傳法沙門道元 撰

原夫道本圓通。爭假修證。宗乘自在。何費功夫。況乎全體逈出塵埃。孰信拂拭之手段。大都不離當處。豈用修行之脚頭。然而毫釐有差天地懸隔。違順纔起紛然失心。須知歴劫輪迴還因擬議之一念。塵世迷道復由商量之無休。欲超向上之徹底。唯 解直下之承當。直饒誇會豐悟。獲瞥地之智通。得道明心。擧衝天之志氣。雖有入頭之量。尚缺出身之路。矧彼釋迦老子之爲生知。已在六年端坐之跡。達磨大師之傳心印。更貽九歳面壁之蹤。古聖既然。今人盍辨。所以 ニ 翻尋言逐語之鮮行。須迴光返照之退歩。自然身心脱落。本來面目現前。欲得恁麼。急務坐禪。


原夫道本圓通。
Original root path [is already] perfectly complete.

爭假修證
Why rely on practice (sādhana) [and/or] experience?

宗乘自在。
[Our] essential teaching is natural liberation.

何費功夫。
What need for "skillful technique" (gōng fū)?


況乎全體逈出塵埃。
[This] entire body wholly transcends "dust of the world."

孰信拂拭之手段。
Who would then believe in methods of purification?

大都不離當處。
Fundamentally not separated from this place.

豈用修行之脚頭。
Why practice the preliminaries?


然而毫釐有差天地懸隔。
Nevertheless, infinitesimal differences will separate heaven and earth.

違順纔起紛然失心。
As favorable and unfavorable conditions arise this mind is lost in confusion.

須知歴劫輪迴還因擬議之一念。
[One] must know samsara across countless kalpas as caused by conceptualization in a single thought-moment (kṣaṇa).

塵世迷道復由商量之無休。
[This] world of dust loses the path by deliberation without end.


欲超向上之徹底。
Wishing to transcend upward to completion,

唯 解直下之承當。
Directly realize and accept below,

直饒誇會豐悟。
Even when boasting of abundant realizations,

獲瞥地之智通。
Gain a fleeting moment of intuitive wisdom.


得道明心。
Attaining path [is] awakening [this] mind.

擧衝天之志氣。
Will power that lifts to reach the heavens,

雖有入頭之量。
May have potential in the beginning,

尚缺出身之路。
Still lacks a path to leave [this] body.


矧彼釋迦老子之爲生知。
Moreover, consider Buddha Shakyamuni, naturally wise,

已在六年端坐之跡。
Yet situated in upright sitting for six years.

達磨大師之傳心印。
Great Master Bodhidharma, who transmitted the mind-seal,

更貽九歳面壁之蹤。
Additionally left nine years of marks facing the wall.


古聖既然。
Ancient sages were like this,

今人盍辨。
Why should people today not discern this?

所以 ニ 翻尋言逐語之鮮行。
Thus, to seek (vicāra) words and phrases rarely leads to practice.

須迴光返照之退歩。
Turning light reflects illumination.


自然身心脱落。
Naturally, body and mind drop off,

本來面目現前。
Original face clearly manifests.

欲得恁麼。
Wishing to attain this,

急務坐禪。
Urgently practice zazen.


夫 參禪者。靜室宜焉。飮飡節矣。乃放捨諸縁休息萬事。不思善惡。莫管是非。停心意識之運轉。止念想觀之測量。正坐之時。厚敷坐物。上用蒲團。然後結跏趺坐。 或半跏趺坐。謂結跏趺坐。先以右足安左上。左足安右上。半跏趺坐。但以左足壓右矣。寛繋衣帶可令齊整。次右手安左足上。左掌安右掌上。以兩大拇指面相拄。 乃正身端坐。不得左側右傾前躬後仰。要令耳與肩對鼻與臍對。舌掛上腭唇齒相著。目須常開。身相既定氣息亦調。念起即覺。覺之即失。久久忘縁自成一片。此坐 禪之要術也。謂坐禪則大安樂法門也。若得此意。自然四大輕安。精神爽利。正念分明。法味資神。寂然清樂。日用天眞也。已能發明。可謂。如龍得水。似虎靠 山。當知。正念現前。昏散曷到。若從坐起。徐徐動身。安祥而起。不應卒暴。於一切時護持定力。參究之超上關無本可據證。放之被自礙。所以未留乃道之十成 也。

誠 禪定一門最爲高勝。先以十分之會擧。次轉一半之證來。只在此法。拈花破顏禮拜得髓。皆承他之恩力而獲大自在者也。學般若菩薩。詎不隨順者乎。嘗觀。超凡越 聖必假靜縁。坐脱立亡能任定力。況復指竿針鎚之轉機。拂拳棒喝之證契。未是思量分別之所能解也。豈爲神通修證之所能知也。可爲聲色之外威儀。那非知見之前 軌則者歟。然則不論上知下愚。莫簡利人鈍者。放下六根。見轉全道。不生一念坐斷十方。凡其自界他方佛法本無異法。西天東地祖門遂開五門。等持佛印。各檀宗 風。唯務單傳。直指專事。翻身迴頭雖謂千差萬別。但喜歸程祥參。何忘却自家之坐床謾去來他國之塵境。若錯一歩。當面蹉過。既得人身之應會。莫虚度光陰。必 憶佛道之當行。誰浪樂石火。加以形質如草露。運命似電光。倏忽便空。須臾即失。冀其參學高流久習摸象勿怪眞龍。早向直指端的之正道。速成絶學無爲之眞人。 方遵百丈之規繩。遍通少林之消息。莫勞拂耳之風。更驚撃舌之響耶。但能正開自寶藏受用使如意。

天福元年中元日書于觀音導利院

 

Detailed character-by-character analysis and translation of Dogen's Fukanzazengi (真筆本 Shinpitsu-bon = The Original version)
http://the-middle-way.org/subpage8.html first half
http://the-middle-way.org/subpage9.html second half

 

Fukanzazengi
普勸坐禪儀

Popular Version
流布本 (Rufu-bon)

觀音導利興聖寶林寺沙門道元 撰

原 夫道本圓通、爭假修證。宗乘自在、何費功夫。況乎全體逈出塵埃兮、孰信拂拭之手段。大都不離當處兮、豈用修行之脚頭者乎。然而毫釐有差天地懸隔、違順纔起 紛然失心。直饒誇會豐悟兮、獲瞥地之智通、得道明心兮、擧衝天之志氣、雖逍遙於入頭之邊量、幾虧闕於出身之活路。矧彼祇園之爲生知兮、端坐六年之蹤跡可 見。少林之傳心印兮、面壁九歳之聲名尚聞。古聖既然、今人盍辦。所以須休尋言逐語之解行、須學囘光返照之退歩。身心自然脱落、本來面目現前。欲得恁麼事、 急務恁麼事。夫參禪者、靜室宜焉、飮飡節矣。放捨諸縁、休息萬事。不思善惡、莫管是非。停心意識之運轉、止念想觀之測量。莫圖作佛、豈拘坐臥乎。尋常坐 處、厚敷坐物、上用蒲團。或結跏趺坐、或半跏趺坐。謂、結跏趺坐、先以右足安左腿上、左足安右腿上。半跏趺坐、但以左足壓右矣。寛繋衣帶、可令齊整。次右 手安左足上、左掌安右掌上。兩大拇指、面相拄矣。乃正身端坐、不得左側右傾、前躬後仰。要令耳與肩對、鼻與臍對。舌掛上腭、唇齒相著。目須常開。鼻息微 通。身相既調、欠氣一息、左右搖振。兀兀坐定、思量箇不思量底。不思量底、如何思量、非思量、此乃坐禪之要術也。所謂、坐禪非習禪也、唯是安樂之法門也、 究盡菩提之修證也。公案現成、籮籠未到。若得此意、如龍得水、似虎靠山。當知、正法自現前、昏散先撲落。若從坐起、徐徐動身、安詳而起、不應卒暴。嘗觀、 超凡越聖、坐脱立亡、一任此力矣。況復拈指竽針鎚之轉機、擧拂拳棒喝之證契、未是思量分別之所能解也、豈爲神通修證之所能知也。可爲聲色之外威儀、那非知 見前軌則者歟。然則不論上智下愚、莫簡利人鈍者。專一功夫、正是辦道。修證自不染汙、趣向更是平常者也。凡夫自界他方、西天東地、等持佛印、一擅宗風。唯 務打坐、被礙兀地。雖謂萬別千差、秪管參禪辦道。何抛卻自家之坐牀。謾去來他國之塵境。若錯一歩、當面蹉過。既得人身之機要、莫虚度光陰。保任佛道之要 機、誰浪樂石火。加以、形質如草露、運命似電光。倐忽便空、須臾即失。冀其參學高流、久習摸象勿怪眞龍。精進直指端的之道、尊貴絶學無爲之人。合沓佛佛之 菩提、嫡嗣祖祖之三昧。久爲恁麼、須是恁麼、寶藏自開、受用如意。

普勸坐禪儀 終

原夫道本圓通。爭假修證。宗乘自在。何費功夫。況乎全體逈出塵埃。孰信拂拭之手段。大都不離當處。豈用修行之脚頭。然而毫釐有差天地懸隔。違順纔起紛然失心。須知歴劫輪迴還因擬議之一念。塵世迷道復由商量之無休。欲超向上之徹底。唯 解直下之承當。直饒誇會豐悟。獲瞥地之智通。得道明心。擧衝天之志氣。雖有入頭之量。尚缺出身之路。矧彼釋迦老子之爲生知。已在六年端坐之跡。達磨大師之傳心印。更貽九歳面壁之蹤。古聖既然。今人盍辨。所以 ニ 翻尋言逐語之鮮行。須迴光返照之退歩。自然身心脱落。本來面目現前。欲得恁麼。急務坐禪。

夫 參禪者。靜室宜焉。飮飡節矣。乃放捨諸縁休息萬事。不思善惡。莫管是非。停心意識之運轉。止念想觀之測量。正坐之時。厚敷坐物。上用蒲團。然後結跏趺坐。 或半跏趺坐。謂結跏趺坐。先以右足安左上。左足安右上。半跏趺坐。但以左足壓右矣。寛繋衣帶可令齊整。次右手安左足上。左掌安右掌上。以兩大拇指面相拄。 乃正身端坐。不得左側右傾前躬後仰。要令耳與肩對鼻與臍對。舌掛上腭唇齒相著。目須常開。身相既定氣息亦調。念起即覺。覺之即失。久久忘縁自成一片。此坐 禪之要術也。謂坐禪則大安樂法門也。若得此意。自然四大輕安。精神爽利。正念分明。法味資神。寂然清樂。日用天眞也。已能發明。可謂。如龍得水。似虎靠 山。當知。正念現前。昏散曷到。若從坐起。徐徐動身。安祥而起。不應卒暴。於一切時護持定力。參究之超上關無本可據證。放之被自礙。所以未留乃道之十成 也。

誠 禪定一門最爲高勝。先以十分之會擧。次轉一半之證來。只在此法。拈花破顏禮拜得髓。皆承他之恩力而獲大自在者也。學般若菩薩。詎不隨順者乎。嘗觀。超凡越 聖必假靜縁。坐脱立亡能任定力。況復指竿針鎚之轉機。拂拳棒喝之證契。未是思量分別之所能解也。豈爲神通修證之所能知也。可爲聲色之外威儀。那非知見之前 軌則者歟。然則不論上知下愚。莫簡利人鈍者。放下六根。見轉全道。不生一念坐斷十方。凡其自界他方佛法本無異法。西天東地祖門遂開五門。等持佛印。各檀宗 風。唯務單傳。直指專事。翻身迴頭雖謂千差萬別。但喜歸程祥參。何忘却自家之坐床謾去來他國之塵境。若錯一歩。當面蹉過。既得人身之應會。莫虚度光陰。必 憶佛道之當行。誰浪樂石火。加以形質如草露。運命似電光。倏忽便空。須臾即失。冀其參學高流久習摸象勿怪眞龍。早向直指端的之正道。速成絶學無爲之眞人。 方遵百丈之規繩。遍通少林之消息。莫勞拂耳之風。更驚撃舌之響耶。但能正開自寶藏受用使如意。

天福元年中元日書于觀音導利院

 

Detailed character-by-character analysis and translation of Dogen's Fukanzazengi (真筆本 Shinpitsu-bon = The Original version)
http://the-middle-way.org/subpage8.html first half
http://the-middle-way.org/subpage9.html second half

 

Fukanzazengi
普勸坐禪儀

Popular Version
流布本 (Rufu-bon)

觀音導利興聖寶林寺沙門道元 撰

原 夫道本圓通、爭假修證。宗乘自在、何費功夫。況乎全體逈出塵埃兮、孰信拂拭之手段。大都不離當處兮、豈用修行之脚頭者乎。然而毫釐有差天地懸隔、違順纔起 紛然失心。直饒誇會豐悟兮、獲瞥地之智通、得道明心兮、擧衝天之志氣、雖逍遙於入頭之邊量、幾虧闕於出身之活路。矧彼祇園之爲生知兮、端坐六年之蹤跡可 見。少林之傳心印兮、面壁九歳之聲名尚聞。古聖既然、今人盍辦。所以須休尋言逐語之解行、須學囘光返照之退歩。身心自然脱落、本來面目現前。欲得恁麼事、 急務恁麼事。夫參禪者、靜室宜焉、飮飡節矣。放捨諸縁、休息萬事。不思善惡、莫管是非。停心意識之運轉、止念想觀之測量。莫圖作佛、豈拘坐臥乎。尋常坐 處、厚敷坐物、上用蒲團。或結跏趺坐、或半跏趺坐。謂、結跏趺坐、先以右足安左腿上、左足安右腿上。半跏趺坐、但以左足壓右矣。寛繋衣帶、可令齊整。次右 手安左足上、左掌安右掌上。兩大拇指、面相拄矣。乃正身端坐、不得左側右傾、前躬後仰。要令耳與肩對、鼻與臍對。舌掛上腭、唇齒相著。目須常開。鼻息微 通。身相既調、欠氣一息、左右搖振。兀兀坐定、思量箇不思量底。不思量底、如何思量、非思量、此乃坐禪之要術也。所謂、坐禪非習禪也、唯是安樂之法門也、 究盡菩提之修證也。公案現成、籮籠未到。若得此意、如龍得水、似虎靠山。當知、正法自現前、昏散先撲落。若從坐起、徐徐動身、安詳而起、不應卒暴。嘗觀、 超凡越聖、坐脱立亡、一任此力矣。況復拈指竽針鎚之轉機、擧拂拳棒喝之證契、未是思量分別之所能解也、豈爲神通修證之所能知也。可爲聲色之外威儀、那非知 見前軌則者歟。然則不論上智下愚、莫簡利人鈍者。專一功夫、正是辦道。修證自不染汙、趣向更是平常者也。凡夫自界他方、西天東地、等持佛印、一擅宗風。唯 務打坐、被礙兀地。雖謂萬別千差、秪管參禪辦道。何抛卻自家之坐牀。謾去來他國之塵境。若錯一歩、當面蹉過。既得人身之機要、莫虚度光陰。保任佛道之要 機、誰浪樂石火。加以、形質如草露、運命似電光。倐忽便空、須臾即失。冀其參學高流、久習摸象勿怪眞龍。精進直指端的之道、尊貴絶學無爲之人。合沓佛佛之 菩提、嫡嗣祖祖之三昧。久爲恁麼、須是恁麼、寶藏自開、受用如意。

普勸坐禪儀 終


